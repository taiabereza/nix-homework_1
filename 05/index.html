<!DOCTYPE html>
<html lang="uk">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Завдання №5</title>
</head>

<body>
	<header id="header">
		<h1>Домашнє завдання</h1>
		<h2>Береза Анастасія</h2>
		<p><i>У рамках освітнього проєкту <a href="https://nixsolutions.com" target="_blank">NIX Solutions</a>.</i></p>
		<a href="./page2.html">Перейти на сторінку 2.</a>
		<br>
		<a href="./project/index2.html">Перейти на новоутворену сторінку.</a>
	</header>

	<br><br><br>

	<main>
		<div id="title">
			<h3>
				ЛЕКЦІЯ за темою: <i>«КИЇВСЬКА ШКОЛА ПОЕЗІЇ: ВІКТОР КОРДУН»</i>
			</h3>
		</div>

		<img src="./kordun.jpg" alt="victor kordun">

		<div id="contents">
			<p>
				<u>План:</u>
			<ol>
				<li><a href="#first">Віктор Кордун – теоретик Київської школи поезії.</a></li>
				<li><a href="#second">Життєвий і художній шлях В. Кордуна.</a></li>
				<li><a href="#third">Особливості міфопоетики поезії В. Кордуна.</a></li>
			</ol>
			</p>
		</div>

		<div id="first">
			<h4>
				Віктор Кордун – теоретик Київської школи поезії
			</h4>

			<p>
				Сьогодні продовжуємо говорити з вами про феномен поетів Київської школи, що їх називають «лівим крилом
				шістдесятників», «постшістдесятниками», «нешістдесятниками» тощо. Пам’ятаємо, що ці поети перебували у
				певній «внутрішній еміграції», їх довго не друкували. Але попри все це, поезії «тихого покоління» була
				(і залишилася) притаманною особлива внутрішня свобода і художня самодостатність. В їхньому випадку ми
				переконливо можемо говорити про найбільш радикальну модерну пропозицію в українській поезії ІІ-ої
				половини XX ст. (на теренах України).
			</p>

			<p>
				Хто ж такий Віктор Кордун? Один з найменш досліджених поетів, навіть у порівнянні з колегами по
				поетичній школі. На жаль мав слабке, хворе серце, перший помер з Київської школи, ще 2005 року, у рік
				виходу своєї останньої збірки «Трава над травою». Завжди займався літературною діяльністю, знав всіх
				поетів, що приходили до літератури в кінці століття. Сформулював постулати Київської школи.
			</p>

			<p>
				<i>
					Пригадайте, за якими художніми особливостями сформувалася Київська школа поезії?
				</i>
			</p>

			<p>
				Наприклад, розглядав вияв направду здійсненої свободи в поезії у «триєдиному» аспекті: особистості поза
				будь-якими соціально-політичними рамками; творчості, що виявляється в органічному житті незаангажованого
				слова, народна свобода, потрактована як доконаний факт (і це чи не центральний пункт «світоглядної
				програми» Київської школи з огляду на «автохтонність» їхньої творчості). Варто додати також і свободу
				читача, якому надається право «дореалізовувати» ці тексти у читанні, активізуючи одне зі значень
				полісемантичних слів чи заповнюючи семантичні «простори» у синтагмі.
			</p>

			<p>
				Віктор Кордун в одній зі статей про Київську школу вирізняв декілька принципів творчості її
				представників:
			<ul type="square">
				<li>
					повернення до найпервісніших елементів і структур української міфологічної свідомості;
				</li>
				<li>
					спроби трансформації давнього міфологічного мислення в образах новітньої поезії, що спирається на
					новітню українську та західноєвропейську філософію і психологію (повернення у поетичному творенні до
					лексичних прапервнів, що є головними серед найважливіших семантичних гнізд, розвинення цих лексичних
					прапервнів до конкретних символів через активізацію народнопоетичних уявлень та смислових
					відтінків);
				</li>
				<li>
					зосередження поетичної уваги насамперед на природі, людині й всесвітові, причому сама людина
					розглядається як рівновелика до інших складових світу: трави, води, землі, сонця тощо – вона не
					виступає на передній план зі своїми суспільно-побутовими проблемами; натомість розгортаються
					трансцендентні мотиви;
				</li>
				<li>
					органічність творення – вірш ніби сам по собі мусить доростати до власних меж, бути цілковито
					органічним; автор нічого не поціновує і не декларує;
				</li>
				<li>
					певна недомовленість, розрахована на духовну співтворчість читача, спроба викликати читача на
					активне поетичне співтворення чи дотворення поезії у його свідомості;
				</li>
				<li>
					відсутність дискурсивної мови;
				</li>
				<li>
					пошук і повернення до життя давньої поетичної традиції, глибшої й давнішої за привнесену в Україну
					традицію силабо-тонічного римованого віршування, – а звідси, вихід на своєрідний український вільний
					вірш, отже, й застосування верлібру як принципу творення поезії.
				</li>
			</ul>
			</p>
		</div>

		<div id="second">
			<h4>
				Життєвий і художній шлях В. Кордуна
			</h4>

			<p>
				Віктор Максимович КОРДУН – поет, перекладач. Народився 20 серпня 1946 р. в с. Васьковичі Коростенського
				р-ну на Житомирщині в сім’ї службовця. Навчався на філологічному факультеті Київського державного
				університету ім. Тараса Шевченка (нині – Київ. нац. у-т. ім. Т. Шев.), але був виключений з вишу,
				потрапивши до списку політично неблагонадійних. А формальна причина була суто побутова, як зазначає М.
				Москаленко, за «дзвоніння у відерця пивця» - згубні веселощі в гуртожитку, коли один із присутніх
				допився до того, що викинув у вікно декілька порожніх пляшок, а В. Кордун намагався урезонити розбуялого
				пияка, але марно, за це поплатився званням радянського студента. Однак у цей час були виключені з
				університету й Вікторові побратими Василь Голобородько, Микола Воробйов та Михайло Григорів, які
				складали основу Київської школи поезії.
			</p>

			<p>
				Починаючи з 1967-1968 pp., з кінцем дуже відносної «відлиги», в Україні набув особливого поширення
				продуманий, систематичний і цілеспрямований «відстріл» яскравих, талановитих і самобутніх творчих
				особистостей. Причому, підхід був диференційований: якщо той або той митець ставав дисидентом — раділи
				серця «зацікавлених громадян та організацій»: йому «намотували» строк і він ішов роками відпрацьовувати
				чергові зірочки, що з’являлися у слідчих на погонах; якщо ж митець уперто не піддавався на політичні
				провокації «бойових загонів» бюрократії, не йшов на прю з системою, був мудріший від диспутів із владою,
				не хотів ставати на її рівень і говорити з нею однією мовою, — то доля його складалася інакше: таких
				найчастіше не кидали до тюрми, табору чи психлікарні, а «лише» не давали творчо реалізуватись, працювати
				за фахом і покликанням, нерідко виявляючи при цьому значну винахідливість.
			</p>

			<p>
				Отож до виключення його з університету спричинилася виключно тогочасна ідеологія. Всі ці поети саме з
				початку 1968 р. потрапили до реєстру осіб, чиї твори було заборонено друкувати, а імена згадувати у
				пресі. Як зазначає М. Москаленко, ця негласна заборона ще «шелестівських» часів передувала ширшим
				спискам «заборонених імен», що були централізовано «спущені з гори» видавництвам і засобам масової
				інформації на рубежі 1972-1973 рр., у якій імена В. Кордуна, М. Воробйова, В. Голобородька були в першій
				десятці. Та незважаючи на пильне око органів, Віктор закінчив 1971 р. театрознавчий факультет Київського
				інституту театрального і кіномистецтва ім. І. Карпенка-Карого. З 1970 р. він проживав у м. Вишневому
				Києво-Святошинського р-ну на Київщині. Саме тут 2 жовтня 1972 р. органи служби безпеки провели обшук в
				його помешканні і вилучили всі вірші – рукописи і машинописні копії, але через десять місяців після
				належної експертизи все повернули.
			</p>

			<p>
				Працював редактором на телебаченні, з 1972 р. – старшим редактором, а згодом завідувачем редакції
				літератури з питань естетики, театру і кіно видавництва «Мистецтво». Був секретарем правління Спілки
				театральних діячів України з 1987 р., заступником голови Національної спілки письменників України та
				головою комісії по роботі з творчою молоддю НСПУ. З початку 90-х рр. ХХ ст. редагував і видавав журнал
				«Світовид». Посада Кордуна визначалася як редактор випуску, вона включала більший обсяг роботи, ніж
				посада звичайного редактора. Лауреат літературних премій ім. Павла Тичини, ім. Володимира Сосюри, Фонду
				Антоновичів. Член Національної спілки письменників України з 1987 р. Серце поета зупинилося 3 вересня
				2005 року в Києві.
			</p>

			<p>
				Як поет В. Кордун дебютував з добіркою віршів і переднім словом до них І. Драча на сторінках газети
				«Літературна Україна» 30 червня 1967 р. Однак після негласної заборони друкуватися перед ним майже на 18
				літ були закриті двері всіх українських журналів та видавництв. Василь Герасим’юк був редактором першої
				збірки, за спогадами, досі не може збагнути за які гріхи цю збірку критикували на черговому пленумі
				компартії. Перша половина 80-х рр. – час вимирання генсеків, проте це не завадило їм піддавати критиці
				історіософські метафори, милування автором поліськими мотивами, архаїкою та відірваність від
				соцреалістичного канону. Щоправда, у діаспорній «Сучасности» була опублікована добірка Кордунових віршів
				«З нових поезій» (1970). А наприкінці 60-х рр. ХХ ст. поет дістав негативні рецензії на свої твори.
			</p>

			<p>
				Відносно ліберальні порядки «народної демократії» в східноєвропейських країнах дозволяли публікувати
				творчість українських і російських літераторів, яких через ті чи ті причини – як правило, політичні –
				внесли в чорний список у себе на батьківщині. Наприклад, чимало питань у чекістів було до польськомовної
				«Антології української поезії», виданої в ПНР у 1977 році. Укладачів звинуватили в тенденційності при
				підборі матеріалу: в збірнику знайшли твори «осіб, відомих серйозними націоналістичними проявами».
			</p>

			<p>
				Деякі з них (Голобородько, Кир’ян, Кордун) опублікували 10-15 років тому кілька графоманських віршів і в
				даний час жодного стосунку до літературного процесу не мають. У той же час у виданнях зарубіжних ОУН ці
				особи представлялися як «невизнані генії», «жертви партійного терору в літературі», – стверджується в
				документі.
			</p>

			<p>
				Ім’я поета знову з’явилося в українській пресі аж на початку 80-х рр. ХХ ст. в журналі «Україна» (1982).
				Згодом виступав на сторінках газети «Молода гвардія», журналів «Дніпро», «Прапор» та вже згаданих
				«Україна» і «Сучасність». На сторінках «України» опублікував поему «Поліський дим» (1983), а в
				«Сучасности» - декілька поетичних добірок «Поезія» (1992) та «Слід північного вітру» (1994).
			</p>

			<p>
				Поетичні твори В. Кордуна вміщено в низці антологій, перекладні німецькою мовою і вийшла окремими
				виданнями. Окремі його поезії перекладено рос., латиською, естонською, казахською, польською,
				словацькою, португальською та англійською мовами. Виступав як перекладач. В його інтерпретації
				друкувалися поетичні цикли й окремі твори хорвата І. Гундулича, поетів Гаїті Ж. Румена, Ж. Брієра, Р.
				Депестра, росіянина О. Блока, литовців Ю. Марцінкявічуса, А. Малдоніса, А. Жукаускаса, узбека Х.
				Алімджана, грузина Р. Чілачаву та ін. Переклав з рос. Мови тако розвідку Костомарова «Слов’янська
				міфологія». Опублікував низку есеїв, присвячених творчости сучасних українських поетів – П. Мовчана, В.
				Затуливітра, В. Осадчого, а також – зарубіжних, зокрема Федеріко Ґарсія Лорки.
			</p>
		</div>

		<div id="third">
			<h4>
				Особливості міфопоетики поезії В. Кордуна
			</h4>

			<p>
				Віктор Кордун (1946–2005), представник Київської школи поетів, увійшов до української літератури сімома
				збірками: «Земля натхненна» (1984), «Пісенька з маминого наперстка» (дитячі вірші, 1985), «Славія»
				(1987), «Кущ вогню» (1990), «Сонцестояння» (1992), «Зимовий стук дятла» (1999) і «Трава над травою»
				(2005). Усі вони вже ставали об’єктом літературознавчої критики, але в більшості випадків ішлося
				насамперед про увагу до ранньої й «середньої» творчості (включно зі збіркою «Сонцестояння»), тоді як
				пізня досліджена досить мало.
			</p>

			<p>
				Віктор Кордун — це найорганічніша з часів В. Свідзинського міфопоетичність. Художній час його лірики
				завше складний і багатошаровий: це і біологічний час ліричного персонажа; і циклічний час земних пір
				року; і повторюваний час сезонних робіт людини на землі; і літургійний час християнського річного циклу;
				і космогонічний час непохопних для людини обертів сущого, одвічного у своїй невловимій для людського ока
				змінності. Міфологічність Кордунової поетики (найглибше описана М. Москаленком у студії «Поезія і велич
				світу») призводить до увічнення життєвого овиду, яким у поезії автора «Сонцестояння» є передовсім
				Полісся, древлянський край в його історичній розгорнутості, спостереженій із нашого «тут і тепер». Саме
				тому за явної переваги малої поетичної форми лірика Кордуна наділена епічним розмахом, має глибоке
				епічне дихання. У контексті Кордуна варто відзначити ще й західноєвропейські впливи − захоплення Лоркою
				(йому автор «Сонцестояння» присвятив окремий дослідницький есей), Сен-Жон Персом (його повністю переклав
				Кордуновий друг Михайло Москаленко), Рільке (всіх трьох поетів Кордун відносив до першої п’ятірки
				навидатніших поетів ХХ століття) та іншими поетами, чию творчість можна трактувати як опір
				глобалізаційним процесам нашого часу.
			</p>

			<p>
				Пригадаємо деякі найзагальніші ознаки поезії Київської школи. Для цього письма характерний міфологізм
				поетичного мислення й міфопоетика у тому чи тому вигляді (якщо у Голобородька вона найпослідовніше
				виявляється в переосмислених фольклорних формах, у Кордуна - в тенденції до авторської міфологізації). З
				міфовиміром пов'язане сприйняття і розуміння буття в його процесуальності як недокінченого проекту, яке
				щоразу вивершується у творчому акті за допомогою магічного слова (так, у Кордуна життя «постійно
				доростає до самого себе»). За всім сущим у світі визнається право на «індивідуалізоване» буття й вільний
				самовияв. Органічні зв'язки та відношення в природі відкриваються людині, яка стоїть «урівень» з іншими
				феноменами. Через поцінування розумної причинності й гармонії в природі проектується вихід на Абсолют та
				у релігійний вимір. Майже вся поезія Київської школи неримована й писана вільним віршем. Він епічний,
				напіврозповідний, що корелює з давніми зразками національної епіки. У цій поезії мова стає об'єктом
				поетичної реконструкції. О.Потебня, передвіщаючи положення сучасної феноменологічної естетики, писав, що
				рух від образного зображення до інформаційного призначення слова завдячу є зростанню в ньому
				семантичного навантаження й відповідно зменшення його семантичної наповненості. Поети Київської школи
				пробують ніби розсунути семантичні пласти й виокремити внутрішній образ («внутрішню форму» за Потебнею)
				слова.
			</p>

			<p>
				Поезія В. Кордуна, одного з «квадриги», загалом відзначається всіма цими якостями, але має й свої
				характерні особливості. Не випадково свою передмову до дебютної публікації В. Кордуна (1967 р.) І. Драч
				назвав «Диво Віктора Кордуна». Бо це й справді саме те відчуття, що з'являється при читанні його поезій.
				Існування людини в світі, існування світу в людині сприймається не як здійснений факт, а як постійно
				триваюче диво, як майже магічний обряд буття в космічному просторі. «Щем незбагненної святості», тиха
				радість причетності до таїни («партицииації» за Л. Леві-Брюлем) є визначальним світовідчуттям у поемах
				«Земля натхненна», «Височіння», «Одкровення світла». Це релігійність радше синкретичного штибу, що в
				певних моментах відбиває традиційний світогляд та вірування похрещених предків-язичників.
			</p>

			<p>
				Для Кордуна характерний метонімічний принцип організації свого світу (ціле замінюється частиною і
				навпаки). Завдяки цьому принципу реалізується ідея людини яка стоїть в одній шерезі з іншими феноменами
				і підкоряється єдиним ритмам буття: то височіє разом з небом (і тоді «залітають всередину нас ластівки,
				вільні і радісні»), то маліє, як комашинка в траві.
			</p>

			<p>
				Ключова тема всієї творчості митця — Полісся, «мала батьківщина» поета. Михайло Москаленко зазначає, що
				образ Полісся у Кордуна розкрито за допомогою «тих особливостей символіки та метафорики, що проявляються
				на пограниччі архаїчних шарів української фольклорної стихії та відкриттів світового поетичного
				авангарду нашого століття
			</p>

			<p>...</p>
		</div>
	</main>

	<form action="#header">
		<input type="submit" value="Вгору">
	</form>
</body>

</html>